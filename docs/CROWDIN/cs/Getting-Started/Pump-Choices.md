# Volba pumpy

AndroidAPS v současné době funguje s těmito pumpami:

* Accu-Chek Combo
* Accu-Chek Insight
* DanaR
* DanaRS 

pumpy. Podrobnosti o stavu dalších pump s potenciálem fungovat s AndroidAPS naleznete pod odkazem [Budoucí (možné) pumpy](Future-possible-Pump-Drivers.md).

Potřebujete-li vybrat, na kterou pumpu přejít nebo kterou koupit, často se ptáte, kterou zvolit. Podrobnosti různých distributorů jsou v této [tabulce](https://drive.google.com/open?id=1CRfmmjA-0h_9nkRViP3J9FyflT9eu-a8HeMrhrKzKz0), prosím podělte se o své detaily, pokud nejsou v seznamu uvedeny.

Combo a Insight jsou odolné pumpy, které lze používat se smyčkou. DanaR/RS však nabízí následující výhody:

* Dana *R/RS komunikuje s prakticky jakýmkoli telefonem s Androidem 5.1 a novějším bez nutnosti flashovat lineage OS. Pokud se váš telefon rozbije, obvykle snadno najdete náhradní telefon spolupracující s Danou*R/RS jako rychlou náhradu... což není tak snadné v případě Comba. (To se může v budoucnu změnit, až bude Android 8.1 více rozšířený)

* Počáteční spárování je s Dana* RS jednodušší. Ale to obvykle děláte pouze jednou, takže to ovlivňuje pouze situace, kdy chcete testovat nové funkce s různými pumpami.

* Combo zatím pracuje s převodem obrazu do strojově čitelné podoby. Obecně to funguje skvěle, ale je to pomalé. Pro smyčku to tolik nevadí, vše pracuje na pozadí. Stále je ale nutné, abyste byli mnohem více času ve spojení, takže může dojít k přerušení spojení, což se může snadno stát, pokud odejdete od telefonu, zatímco se vydává bolus.

* Combo vibruje na konci dočasného bazálu, Dana* R vibruje (nebo pípne) při SMB. V noci pravděpodobně používáte více dočasné bazální dávky než SMB. U Dany* RS je možné nastavit, aby ani nepípala, ani nevibrovala.

* Čtení historie na RS proběhne v několika sekundách včetně sacharidů, takže lze jednoduše vyměnit telefon, zatímco je pumpa offline, a pokračovat ve smyčce, jakmile budou dostupné nějaké hodnoty z CGM.

* Všechny pumpy, se kterými AndroidAPS komunikuje, jsou vodotěsné. Pouze pumpy Dana mají také „záruku na vodotěsnost“ díky uzavřenému prostoru pro baterii a prostoru pro plnicí zásobník.

Combo je samozřejmě velmi dobrá pumpa a lze ji používat ve smyčce. Má také výhodu v podobě mnohem většího počtu typů infuzních setů se standardním závitem luer lock. A používá obyčejnou baterii, kterou můžete koupit na každé benzínce nebo večerce. A pokud opravdu jednu potřebujete, můžete ji ukrást / půjčit si ji z dálkového ovladače v hotelovém pokoji ;)